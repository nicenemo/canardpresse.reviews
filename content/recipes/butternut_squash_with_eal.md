# Pompoen met paling

Pompoen met paling ofwel P&P is een lekker gerecht met zowel smaak als textuur.
Is dit Italiaans gerecht? Mogelijk heeft Marco Polo een variant uit Azië meegenomen.

## Ingrediënten

- Zakje ijsbergsla
- Fles pompoen (halve)
- Citroensap
- Chili vlokken
- Schenk stroop voor pannenkoeken, bruine suiker of appelstroop
- Gerookt sesamzaad
- Paling
- Gedroogde ui
- Sinaasappel

## Bereiding

Snijd de pompoen in stukjes en verwijder zaad en zaadlijsten. Bewaar de zaden als ze nog mooi zijn om te roosteren.
Besprenkel de pompoen met citroensap. Doe er chili vlokken op. Coat de stukjes pompoen in schenkstroop.
Zet +/- 4 uur weg in de koelkast in een magnetron bestendige pan of bak. Ik gebruikte een halve pompoen. De andere helft ging, vacuüm verpakt, de koelkast in voor een ander gerecht.
Hussel de pompoen stukjes nog eens door elkaar.
Gaar vijf minuten voor op 1000 Watt in de magnetron.  

>Ik gebruik sinds kort een horeca magnetron zonder draai-plateau. Deze heeft draaiende golfpijpjes in de bodem.
>Met je eigen magnetron moet je het mogelijk even proberen wat handig is.
>Ik zou waarschijnlijk een rond bord met daarop een plastic deksel gebruiken in een gewone magnetron.

Verhit ondertussen een wok.  Doe er wat bakolie in zodra de wok heet is.
Snij de paling aan stukje en was de ijsbergsla en laat uitlekken in een vergiet.
 Als de magnetron klaar is, schep je, met een schuimspaan, voorzichtig de pompoen stukjes in de hete wok.
 Giet vervolgens het citroensap stroop mengsel er voorzichtig bij. Gaar de pompoen verder in de wok. Blijf voortdurend omscheppen. Het is klaar als het nog wat bite heeft.

Maak twee bordjes klaar met een bodempje ijsbergsla. Doe hier boven op wat pompoen. Ik had nog over voor een extra portie.
Strooi er gerookt sesamzaad naar smaak over.
Boven op de pompoen verdeel je de paling. Maak het af met wat gedroogde uitjes
Garneer e.v.t met een schijfje sinaasappel.
