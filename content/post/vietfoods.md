---
title: "VIETFOODS B.V - The only location for original Vietnamese foods in Netherlands"
date: "2019-10-26T07:15:10.775Z"
address: "Brink 45, 7411 BT Deventer, Netherlands"
draft: true
Author: "Hans Kruse"
---


Voor het eerst Vietnamese koffie gehad bij Vietfoods in Deventer. Wow, lekker. Ik ben fan. Ze zouden dit zo op een zaterdag ochtend kunnen serveren met een Vietnamees Frans ontbijt.
Vanaf het terras met een krantje de drukte op de markt bekijken. Helaas serveert VietFoods alleen diner of lunch. Vietnamese koffie smaakt echt anders dan Espresso, French-press of filter koffie.
De smaak is zoet, zacht, fruitig met een vleugje cacao. Zoals gezegd ook lekker met ontbijt of met gedroogde abrikozen gedompeld in Ruby chocolade.

Vietnam is de 2e koffie producent ter wereld. Helaas nog geen Vietnamese koffie in de supermarkt gezien. Ik weet wat er op mijn Sinterklaas verlanglijstje staat. Vietnamese koffie en 2 van die filters.

[Uitleg Vietnamese koffie op YouTube]( https://youtu.be/_DwPGkq8SFE)


![iVietfoods](https://photos.app.goo.gl/yJsZ8rAjSLTtWoWY8)

Oh ja het eten...

We hadden een 3 gangen sharing menu gedaan.  

Het voorgerecht was een combinatie van een soort loempia's in zacht rijstdeeg en gefrituurde kip in een knapperige korst.
Geserveerd met zoetzure saus. De combinatie is lekker en goed in balans.

Het hoofdgerecht was een schotel met wat de keuken te bieden had. Veel verassende smaken, maar voor 2 personen net iets teveel.
Het past ook niet comfortabel op een tafel voor twee personen. Voor vier personen is deze schotel in deze hoeveelheid leuker. Zeker als je er een lichtere gang op laat volgen.

De spiesjes waren iets aan de zoute kant. Het nagerecht was een soort frisse rijstepap met kokos en fruit. Lekker en past ook goed bij de koffie!
We hadden ons meteen voorgenomen terug te komen, en dit hebben we sindsdien ook meerdere keren gedaan.

Ondanks dat het de laatste gember was met grote stukken smaakte de gember thee goed.

Opvallend: De menukaart was alleen in het Engels. Het was niet duidelijk of met een deel van het personeel in het Engels of Nederlands gecommuniceerd moest worden.
De bediening was vriendelijk en correct. We hadden niet door dat er iets afgeruimd was. Complimenten!

Het restaurant is een kleine pijpenla waarbij de tafeltjes dicht op elkaar staan.
