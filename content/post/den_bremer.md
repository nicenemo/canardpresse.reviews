---
layout: post
title: "Café-Restaurant Den Bremer"
date: "2015-11-08T20:18:14.241Z"
Author: "Hans Kruse"
Address: "Emmerikseweg 37, 7227 DG Toldijk, the Netherlands"
Website: "https://www.denbremer.nl/cafe/"
---
Druk druk druk en je moet onderweg toch eten. Mac D. bleh!!! Vanavond aangenaam verrast in Den Bremer, te Toldijk. Je verwacht terug te gaan naar de jaren 70 en wegrestaurant kwaliteit. Er werd echter ouderwets lekker eten geserveerd door enthousiast, attent en correct personeel. Nergens 'cutting corners' om de prijs te drukken.

<!--more-->

We rijden redelijk vaak door Toldijk, lintbebouwing met aan de doorgaande weg een café restaurant met terras, serre en feestzaal, zoals je die vaker in dorpen tegenkomt. Meestal is het interieur versleten stoffig en zijn de vaste gasten op leeftijd of inmiddels overleden en is zit de zaak ook tegen een faillissement aan. Zo niet, in Toldijk, bij den Bremer. Op zondag 8 November 2015 rond 18:00. Het is druk erg druk. Parkeerplaats, vol o jee we zijn wedding crashers. Er zijn zo blijkt later twee feesten aan de gang maar in het restaurant is nog plek ook al is het daar druk. We zitten in de serre.

Het interieur is modern, van deze tijd. De foto van de serre op de website is verouderd. De gasten zijn over het algemeen van respectabele leeftijd. De kaart suggereert ouderwets en we vrezen taai vlees met verlepte friet en veel zooi uit een pakje.We beginnen met een druivensap en een warme chocomel. Bij de chocomel wordt echte slagroom geserveerd. Het wordt al beter.

Als voorgerecht kregen we runder ragout en paddenstoelen ragout. Beide klassiek geserveerd met een bakje van bladerdeeg. Erg lekker en zelfs het bakje leek huis gemaakt.  

Als hoofdgerecht een runder stoofpot en schnitzel. Als groente werd er klassiek klaargemaakte rode kool en kleine tuinboontjes met spek geserveerd. Zijn die tuinbonen ook apart te bestellen? zo lekker!! Verder knapperig patat, aardappelen met echte mayonaise.  

Als toetje een modern geserveerde bavarois met een ouderwetse lange vinger. De slagroom was een andere dan bij de Chocomel. Eén min puntje, de porties en stukken vlees zijn een beetje groot... En dan komen ze ook nog vriendelijk vragen of er voldoende groente en aardappelen zijn.  

Niet geprobeerd, de lokaal gebrouwen bieren, ik drink geen alcohol en moet rijden maar zag er interessant uit. Den Bremer bestond al in de middeleeuwen als Herberg aan een Hanze route. Nu ben ik nieuwsgierig wat er toen op de kaart stond.
